# Размери на Информацията в Компютърните Системи

Всяка информация в компютрите се измерва в специфични мерни единици точно както сме свикнали и други неща да имат измерима форма, примерно килограм плодове или литър вода.
В този урок, ще се запознаем с различните мерни единици и най-често срещаните начини за боравене с тях.

## Бит (Bit)

Битът (bit) е най-малката информационна единица за измерване на количеството информация.
Думата произлиза от `binary digit` или двоична цифра. Отбелязва се със символа `bit` или `b`.

Най-често битът в съвременните компютри приема една от само две стойности, а именно:

- 0 (нула) - когато липсва електрически импулс (да, компютрите работят с електричество и това е най-нормалния начин да се използва състоянието на електрическия импулс като начин за пренос на информация)
- 1 (едно) - когато има електрически импулс

С развитието на компютрите и размерите на информацията, която трябва да бъде пренасяна или съхраняване, е било необходимо съчетаването на Битовете в по-големи мерни единици, които се използват като комбинация от битове.

## Байт (Byte)

Байтът е може би най-популярната мерна единица в информационните системи и компютрите. Бил е създаден при нуждата да се адресират отделните символи (числа, букви, символи и т.н.), които компютърът може да разпознава.
Използвайки този подход, повечето компютърни системи са били създадени да могат лесно да работят с понятието `Byte`.

Тук е много важно да се отбележи историята на създаване на тези понятия. Всичко е започнало на Английски и е имало за цел да изобрази възможните символи използвани в тази азбука. Ето няколко примерa и как с напредване на времето и нуждата компютрите да `говорят` на всички познати езици, се е наложило разширение на това разбиране и имплементация.

Един бит може да има само две възможи стойности, 2<sup>1</sup>=2, 0 или 1, включено или изключено, наличие на напрежение или липсва на такова и т.н.
Два бита могат да имат само 4 възможни стойности, 2<sup>2</sup>=4, 00, 01, 10, 11 (или 0-3)
Три бита, 8 стойности, 2<sup>3</sup>=8, 000,001,010,011,100,101,110,111 (0-7)
....
....
Седем бита могат да имат 128 възможни стойности, 2<sup>7</sup>=128, 0000000,0000001,0000010, etc. (0-127)

В първоначалните етапи на развитието и разпространението на компютрите, седем бита са били напълно достатъчни за изобразяването на всички необходими текстови символи (1963-1965 година). Този стандарт се нарича [ASCII](https://en.wikipedia.org/wiki/ASCII) и няколко прости примера от него са следните:

- Латинската буква `A` (главно А) е номер 65 в този списък със символи и нейното `двоично` представяне е `100 0001`
- Знакът `ESC` - `111 1110`

Осем бита могат да имат 256 възможни стойности, 2<sup>8</sup>=256, 00000000,00000001,00000010, etc. (0-255)

**8 Бита са наречени Байт**

8 bits = 1 [byte](https://en.wikipedia.org/wiki/Byte)

Стандартът на този обем информация се популяризира през 1970 чрез разпространението на микропроцесори използвани в ранните персонални компютри.

След популяризирането на информационните системи и навлизането на компютрите във всякакви сфери на изчисление глобално, стандартът `ASCII` се оказва недостатъчен, за да може да представи необходимите символи от различните езици.
Появява се нуждата от по-широк стандарт, съставен от 2 байта - `UNICODE`.

Всички следващи размери се базират на основата Байт.
Ето и таблица с популярните мерни единици в десетичен вид:

|Стойност|Представка|
|--------|----------|
|1000|kB kilobyte|
|1000<sup>2</sup>|MB megabyte|
|1000<sup>3</sup>|GB gigabyte|
|1000<sup>4</sup>|TB terabyte|
|1000<sup>5</sup>|PB petabyte|

Задание: След като се запознахме накратко с размерите на информацията в компютрите и компютърните системи, нека обърнем внимание на размер една стойност популярна под името `Nibble` или полувин байт съставен от четири бита. Използвайки последователността, моля отговорете на следните въпроси:

- Колко възможни стойности може да има `Nibble`
- Напишете всички възможни стойности започвайки с `0000` и завършвайки с `1111`

Задание: В `ASCII` стандарта, кой е символа изобразен двоично като `010 0110`?
